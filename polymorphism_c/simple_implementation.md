Բազմաձևության իրականացում C լեզվով
=============================
  Ողջույն։ Եթե ծանոթ եք օբյեկտ կողմնորոշված ծրագրավորման (ՕԿԾ) գաղափարին, ապա, ըստ երևույթին, առընչվել եք նաև բազմաձևության([պոլիմորֆիզմ](http://en.wikipedia.org/wiki/Polymorphism_%28computer_science%29)) հետ։ 

  Չխորանալով սահմանումների և տերմինաբանության մեջ կարող ենք ասել, որ բազմաևությունը մեխանիզմ է, որն ապահովում է "Մեկ ինտերֆեյս, տարբեր իրականացումներ մեխանիզմը"։ Վերջինս C++երեն հնչում է այսպես.
>  Բազմաևությունը հնարավորություն է տալիս բազային դասի ցուցիչով կանչել ժառանգ դասերի համար վերասահմանված մեթոդները։ 
  
  Նման մեխանիզմ իրականացնելու համար ծրագրավորման լեզվի մշակողները տարբեր մոտեցումներ ունեն, սակայն այս գրառման մեջ կդիտարկվի դրանցից միայն մեկը՝ վիրտուալ մեթոդների աղուսյակով բազմաձևության կազմակերպումը։ 
  
  Նախ դիտարկենք օրինակ C++ լեզվով, ինչից հետո նույն օրինակը կիրականացնենք C-ով։ 
  
  Օրինակը հետևյալն է․
> Ունենք Animal դաս, որն օժտված է say() մեթոդով։ Մեթոդը էկրանին դուրս է բերում "Animal says Hello!" արտահայտությունը։  
> Animal դասն ունի երկու ժառանգ Tiger և Lion, որոնցում համապատասխանաբար վերասահմանված է say() մեթոդը։ 
> Խնդիրը կայանում է նրանում, որ պետք է Animal* տիպի ցուցիչով կարողանանք դիմել նաև Tiger և Lion դասերում վերասահմանված say() մեթոդին և էկրանին ստանանք ճիշտ հաղորդագրություն։ 


